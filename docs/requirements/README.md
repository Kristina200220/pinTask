# PROJECT4. 

## Аналіз предметної області

### Вступ

У даному документі описані вимоги, визначенні зацікавленою особою, до розроблюваної в рамках лабораторних робіт системи управління проєктами, а також проаналізовано предметну область даного проєкту.

Основні визначення

•	**СУП** - Система Управління проєктами, комплексне програмне забезпечення, що включає в себе програми для планування завдань, складання розпису, контролю ціни і управління бюджетом, розподілу ресурсів, спільної роботи, спілкування, швидкого управління, документування та адміністрування системи, яке використовуються спільно для управління великими проєктами.

•	**Проєкт (в управлінні проєктами)** - обмежена в часі, ресурсах та вимогах якості унікальна сукупність процесів, направлена на досягнення унікальних цілей та завдань для створення нової цінності (продукту або послуги).

•	**Управління проєктами** - складні процеси планування, організації та управління ресурсами з метою успішного досягнення цілей та завершення завдань проєкту.

•	**Життєвий цикл проєкту** - проміжок часу та етапи між початком і завершенням проєкту.

•	**Результат проєкту** - деяка продукція чи ефект, створювані під час реалізації проєкту.

•	**Трикутник управління проєктами** - це типові обмеження згідно з якими виконується та завершується проєкт. Традиційними "сторонами" трикутника є такі обмеження: "час", "вартість" та "зміст та межі". Одна сторона трикутника не може бути змінена, щоб не вплинути на інші сторони.

### Підходи та способи вирішення завдання
#### Дешборд (Dashboard)
**Дешборд (Dashboard)** — це візуальне представлення даних, згрупованих за змістом на одному екрані для більш легкого візуального сприйняття інформації. Візуалізація даних відіграє важливу роль в будь-якому бізнесе. Використовуються різні способи їх відображення - таблиці, графіки, звіти і багато інших. Дашборди - "розумні" панелі управління, що відображають дані в реальному часі. У цьому полягає їх принципова відмінність від звітів і таблиць. Участь людини зведено до мінімуму, так як всі дані оновлюються постійно в режимі реального часу. З цього ми можемо вивести принципову і вигідну відміність дашбордів від звітів - вони істотно економлять час. Більше не потрібно знову і знову складати звіти, які застарівають щодня - просто налаштуйте дашборд і повертайтеся до нього в будь-який зручний для вас час. Дані завжди будуть актуальними.

#### Agile-орієнтованість, чи підхід до розробки "Agile"

**Agile** — це методологія гнучкої розробки, яка першочергово сьогодні популярна в ІТ і дозволяє клієнтам швидше отримувати якісне програмне забезпечення. Іншими словами Agile — це сукупність підходів і моделей поведінки, орієнтованих на використання ітеративної розробки, time boxes (часових рамок), динамічне формулювання вимог і забезпечення реалізації ПЗ в результаті взаємодії всередині високо самоорганізованої робочої групи із фахівців різних профілів. 

Більшість гнучких методологій націлені на мінімізацію ризиків, шляхом зведення розробки до серії коротких циклів, що мають назву ітерацій, які зазвичай тривають один-два тижні. Кожна ітерація сама по собі виглядає як програмний проєкт в мініатюрі, і включає всі завдання, необхідні для видачі мінімального приросту за функціональністю: планування, аналіз вимог, проєктування, кодування, тестування і документування. Основною метрикою agile методів є робочий продукт.

Віддаючи перевагу безпосередньому спілкуванню, Аgile-методи зменшують обсяг письмової документації.

##### Існує декілька методів, що базуються на ідеях Agile, найпопулярнішими серед яких є:
•	**Kanban** - метод управління розробкою, який реалізує принцип «точно в строк» і сприяє рівномірному розподілу навантаження між працівниками. При цьому підході весь процес розробки прозорий для всіх членів команди. Завдання по мірі надходження заносяться в окремий список, звідки кожен розробник може отримати необхідну задачу. Технологія Kanban вимагає забезпечення високої узгодженості між стадіями розробки продукту, має «плаваючу» оцінку термінів виконання та бюджету, які також постійно змінюються відповідно до вимог. Постійне використання філософії «точно до терміну» спонукає відстежувати час на виконання одного завдання з метою його оптимізації, а також обмежує кількість одночасно виконуваних робіт.

•	**Scrum** - це одна з методик гнучкої розробки. У Scrum -і робиться акцент на планомірному контролі процесу розробки. Головна особливість скраму — це розбивка процесу розробки на ітерації з чіткими відрізками часу (зазвичай 2-6 тижнів; їх називають “спринтами”). На початку спринта проводится “планування спринту” — нарада на 3-4 години, де обговорюються головні завдання, які будуть виконуватися протягом спринта. В кінці спринта проводиться “демо” — демонстрація результатів роботи команд за цей спринт.

•	**Extreme Programming(XP)** - На відміну від Scrum, який більше орієнтований на побудову процесів, XP визначає, як писати код, будувати архітектуру, тобто орієнтоване на інженерну частину і впливає безпосередньо на код. Так, наприклад, практика виконання ревізії коду, яка полягає в перевірці одним програмістом коду, написаного іншим програмістом, в «екстремальному» варіанті являє собою «парне програмування», коли один програміст займається написанням коду, а його напарник в цей же час безперервно переглядає щойно написаний код.

Варто зазначити, що дистаційна робота відрізняється від віддаленої. Ця різниця пов'язана з гострою необхідністю постійної та ефективної комунікації. Адже під час дистанційної роботи учасники проєкту працюють разом одночасно, хоч і з різних "локацій", саме тому можливість швидкого зв'язку є необхідною, для забезпечення якості цієї роботи.

#### Чат(Chat) та Instant messaging(IM)

**Чат(Chat) та Instant messaging(IM)** — служби миттєвих повідомлень (Instant Messaging Service, IMS), програми онлайн-консультанти (OnlineSaler) і програми-клієнти (Instant Messenger, IM) для обміну повідомленнями в реальному часі через Інтернет. Можуть передаватися текстові повідомлення, звукові сигнали, зображення, відео, а також проводитися такі дії, як спільне малювання або гри. Багато з таких програм-клієнтів можуть застосовуватися для організації групових текстових чатів або відеоконференцій - це "системи" спілкування, що базуються на коротких повідомленнях, котрі можуть бути прочитані достроково (у реальному часі), що є дуже корисними під час дистанційної роботи. 

##### Популярні месенджери України

•	WhatsApp

•	Viber

•	Telegram

•	Skype

•	Facebook Messenger

#### Планування проєкту

**Планування проєкту** - це процес, який передбачає визначення цілей і параметрів взаємодії між роботами та учасниками проєкту, розподіл ресурсів та вибір і прийняття організаційних, економічних, технологічних рішень для досягнення поставлених цілей проєкту. 

Планування забезпечує такі параметри:

•	Визначення тривалості і дедлайнів виконання.

•	Структурування проєкту та його декомпозиція на етапи та пакети робіт.

•	Визначення необхідних ресурсів — персоналу та засобів.

•	Забезпечення координації виконання обов’язків та їх розподіл між учасниками.

#### Інтеграція з GitHub
##### Інтеграція з GitHub'ом як системою контролю версій: 
**Система контролю версій** — це компонент управління програмним забезпеченням, що обробляє та відстежує зміни, внесені до інформації чи програмного забезпечення. Реальні проєкти потребують систему контролю версій через те, що зазвичай над ними працює не одна людина. Тож такі системи гарантують, що в коді та іншій інформації проєкту не буде співпадінь чи конфліктів.

**GitHub** - безкоштовний сервіс з відкритим сирцевим кодом, що базується на Git та надає віддалений доступ до його репозиторіїв, забезпечує розміщення коду та допомагає в управлінні життєвим циклом розробки програмного забезпечення. Крім того, він включає до себе такі функції, як сумісне використання коду декількома особами, відстеження помилок, та інші інструменти.

#### Розширення

**Розширення** - це частинки коду, що змінюють функціонування програми. Розширення(бо розширюють можливості) можуть додавати нові функції до програми(чи сайту), чи змінювати вже наявні, а також змінювати її зовнішній вигляд чи вміст.

-|Project4 |Github Projects | Trello | Backlog
--- |--- |  --- | --- | ---       
**Functionality**|	Розширення, agile-орієнтовність, планування, дешборд, чат, інтеграція з GitHub, дистанційна робота	| Інтеграція з GitHub, agile-орієнтовність. Загалом функціоналу мало, як і можливостей для його розширення |	Автоматизація, синхронізація з мобільним додатком	| Повідомлення, діаграми Ґанта, інтеграція з GitHub, можливість розділити задачу на підзадачі
**Usability** |	Довідкова інформація в системі, документація на GitHub, простий для розуміння інтерфейс	| Місцями інтерфейс заплутаний, проте хороша документація |	Вся інформація в наочному вигляді, user-friendly дизайн |	User-friendly інтерфейс, Help Center(підтримка)
**Reliability** |	Доступність системи 24/7, рівень кількості збоїв дуже низький |	Майже не буває збоїв |	Майже не буває збоїв |	Майже не буває збоїв
**Performance** |	Система зовсім не вимоглива до ресурсів, тому буде працювати швидко | 	Немає даних, але як для користувача, система працює досить швидко |	Немає даних, але як для користувача, система працює досить швидко |	Немає даних, але як для користувача, система працює досить швидко
**Supportability**|	Локалізація: 3 основних мови(українська, російська, англійська); доступна на будь-яких платформах із браузером |	Підтримує тільки англійську мову, також працює із браузера |	Є онлайн підтримка, об'ємний розділ допомоги FAQ, навчання користувача |	Доступна тільки англійська мова; є підтримка користувачів


### Висновки
Розробка даної системи Project4 є доречною для використання в умовах дистанційної роботи, що вкрай важливо для підходу до розробки agile. Всі вже існуючі системи дають можливість працювати віддалено, але такої системи, яка могла б запезпечити злагоджену роботу дистанційно немає. Project4 буде поєднувати в собі систему контроля версій, чат та систему з todo-листів.

#### Посилання
1.	[СУП](https://uk.wikipedia.org/wiki/%D0%A1%D0%B8%D1%81%D1%82%D0%B5%D0%BC%D0%B0_%D1%83%D0%BF%D1%80%D0%B0%D0%B2%D0%BB%D1%96%D0%BD%D0%BD%D1%8F_%D0%BF%D1%80%D0%BE%D1%94%D0%BA%D1%82%D0%B0%D0%BC%D0%B8)
2.	[Проєкт](https://uk.wikipedia.org/wiki/%D0%9F%D1%80%D0%BE%D1%94%D0%BA%D1%82)
3.	[Управління проєктами](https://pidru4niki.com/74262/informatika/sistemi_upravlinnya_proektami)
## Запити зацікавлених осіб
### 	Вступ

У даному документі описуються запити зацікавлених осіб.

### 1.1	 Мета

Метою документа є визначення основних вимог до функціональності, продуктивності і експлуатаційної придатності, а також визначення бізнес-правил і технологічних обмежень, що прикладаються до предмету розробки.

### 1.2	 Контекст
Перелік вимог, перерахованих у цьому документі, є основою технічного завдання на розробку системи керування проектами сталої якості "Project4".

### 1.3.	Основні визначення та скорочення
***Actor*** – діюча особа (користувач, система, програма), спроможна приймати рішення та взаємодіяти з розроблюваною системою.

***Діаграма Use Case*** – абстраговане представлення компонентів бази даних, дій та зв’язків між ними.

***Специфікация*** - це формалізований опис властивостей, характеристик і функцій об'єктів.

### 2.	КОРОТКИЙ ОГЛЯД ПРОДУКТУ
"Project4" це програмне забезпечення для управління проєктами(PMS - Project Management Software), що допомагає організувати роботу в команді. Доступ до платформи здійснюється через web-інтерфейс, що являє собою низку таблиць, у яких розподілені задачі для учасників проєкту. Учасники мають змогу взаємодіяти між собою за допомогою чату та інших можливостей для комунікації. Також надається можливість для автоматизації робочого процесу, а саме інтеграція з системою контролю версій GitHub.

**Включає в себе**:

-	базу даних призначеної для зберігання користувачів, завдань, спроможностей кожного учасника проекту, обліку артефактів, необхідних для виконання завдань та правила розподілення;

-	серверну сторону, що взаємодіє з базою даних та клієнтською стороною, структурує та зберігає дані про публічні ключі, а також проводить аналіз даних з подальшим їх відправленням на клієнтську частину;

-	клієнтську сторону, що на основі асиметричної криптографії, дозволяє здійснювати цифровий підпис усіх етапів виконання завдання як-то реалізація та підтвердження якості.

### 3.	ХАРАКТЕРИСТИКА ДІЛОВИХ ПРОЦЕСІВ
#### 3.1	 Призначення сервісу
Даний сервіс являє собою зручний комплексний засіб, призначений для організації видачі, контролю виконання завдань, опису окремих чи цілих послідовностей задач, оцінки можливих ризиків, що пов'язані з проєктом, управління наявними ресурсами (тимчасовими, фінансовими, людськими), організації взаємодії між учасниками, що має на меті досягнення певного успіху у виконанні заданого проекту.

#### 3.2	 Характеристика ділових процесів
Системним адміністратором є менеджер проекту (керівник проекту), особа відповідальна за виконання визначених завдань проєкту. Головними завданнями менеджера проєктів є визначення чітких та реалізовних завдань проєкту, визначення вимог до проєкту та управління трьома обмеженнями проєкту: вартістю, часом, межами та обсягом завдань. Політика взаємодії з клієнтами (учасниками проекту) базується на наданні їм різних завдань в залежності від вимог та підтверження дієздатності до того чи іншого виду діяльності.

#### 3.3 Категорії користувачів
- **Замовник**	

Людина, що бажає замовити розробку системи для подальшого використання. Здатний сформувати ідею та функцію системи. Взаємодіє з проєктним менеджером.

- **Менеджер проєкту**	

Керівник проєкту. Займається отриманням та опрацюванням замовлення, передає його керівнику групи, контролює через керівника групи етапи розробки системи, а також реагує на всі побажання та запити замовника щодо системи.	Здатний контролювати велику кількість людей, організовувати етапи роботи та розподіляти завдання. Взаємодіє з замовником та керівником групи.
- **Керівник групи**
	
Керівник команди розробників. Займається розподілом завдань в команді, слідкує за ходом виконання і бере на себе відповідальність за технічну складову проєкту.	Висококваліфікований програміст, знає як керувати іншими програмістами та планувати задачі.Взаємодіє з розробником, тестувальником та менеджером проєкту.
- **Тестувальник**
	
Спеціаліст (або група спеціалістів), що після отримання від розробника (-ків) частину роботи, перевіряє її на наявність багів та помилок. Здатний знаходити помилки у коді, не залежно від його розміру та складності. Взаємодіє з керівником групи та розробником.

- **Розробник**
	
Спеціаліст (або група спеціалістів), котрий займається розробкою системи. Здатний реалізувати будь-який проєкт від стадії задумки до її реалізації технічними засобами. Взаємодіє з тестувальником та керівником групи.
#### 3.4	 Сценарій створення проекту
 

#### Замовник
##### Сценарій №1

**ID:** BC.001.001

**НАЗВА:** Скласти/оновити технічне завдання

**УЧАСНИКИ:** Замовник, менеджер проєкту

**ПЕРЕДУМОВИ:** Менеджер проєкту продемонстрував незадовільну роботу; замовник знає, що саме хоче змінити

**РЕЗУЛЬТАТ:** Менеджер проєкту отримав запит, сформоване ТЗ

**ВИКЛЮЧНІ СИТУАЦІЇ:**
•	EХ.001.001 Вимоги сформовані некоректно

**ОСНОВНИЙ СЦЕНАРІЙ:**

1.	Замовник висуває проєктному менеджеру свої вимоги.
2.	Менеджер проєкту перевіряє умови замовника на коректність (можлива EХ.001.002).
3.	Менеджер проєкту формує ТЗ з урахуванням нових умов замовника.
### Менеджер проєкту
#### Сценарій №1

**ID:** BC.002.001

**НАЗВА:** Продемонструвати роботу замовнику

**УЧАСНИКИ:** Менеджер проєкту, замовник

**ПЕРЕДУМОВИ:** Завдання замовника виконано

**РЕЗУЛЬТАТ:** Замовник проінформований щодо виконання завдання

**ВИКЛЮЧНІ СИТУАЦІЇ:**
•	EX.002.001: менеджер проєкту не задовільнений виконаною роботою.

**ОСНОВНИЙ СЦЕНАРІЙ:**

1.	Менеджер проєкту переконується в коректності виконаної роботи(можливо EX.002.001);
2.	Менеджер проєкту демонструє замовнику виконану роботу;
3.	Замовник приймає роботу або вносить свої корективи(BC.001.001).

#### Сценарій №2

**ID:** BC.002.002

**НАЗВА:** Передати завдання керівнику групи

**УЧАСНИКИ:** Менеджер проєкту, керівник групи

**ПЕРЕДУМОВИ:** Сформовано ТЗ на основі вимог замовника

**РЕЗУЛЬТАТ:** Керівник групи має ТЗ, стосовно якого дає завдання членам групи

**ВИКЛЮЧНІ СИТУАЦІЇ:** відсутні

**ОСНОВНИЙ СЦЕНАРІЙ:**
 
 Менеджер проєкту передає ТЗ до керівника групи
### Керівник групи
#### Сценарій 1

**ID:** BC.003.001

**НАЗВА:** Видати завдання розробнику

**УЧАСНИКИ:** Керівник групи, розробник

**ПЕРЕДУМОВИ:** Керівник групи отримав ТЗ від менеджера проєкту

**РЕЗУЛЬТАТ:** Розробник має завдання для виконання

**ВИКЛЮЧНІ СИТУАЦІЇ:**
•	EX.003.001: Менеджер проєкту надав некоректне ТЗ.

**ОСНОВНИЙ СЦЕНАРІЙ:**
1.	Керівник групи читає ТЗ, яке сформував менеджер проєкту(можливо EX.003.001);
2.	Керівник групи розбиває ТЗ на окремі задачі;
3.	Керівник групи формує списки задач для кожного з розробників;
4.	Керівник групи надсилає задачі розробникам.

#### Сценарій 2

**ID:** BC.003.002

**НАЗВА:** Відправити виконане завдання до менеджера проєкту

**УЧАСНИКИ:** Керівник групи, менеджер проєкту

**ПЕРЕДУМОВИ:** Команда керівника групи виконала завдання, керівник групи задоволений якістю виконання

**РЕЗУЛЬТАТ:** Менеджер проєкту отримав виконану роботу для її подальшої демонстрації замовнику

**ВИКЛЮЧНІ СИТУАЦІЇ:** відсутні

**ОСНОВНИЙ СЦЕНАРІЙ:**
1.	Керівник групи відправляє виконану роботу до менеджера проєкту;
2.	Менеджер проєкту отримує виконану групою роботу.
#### Сценарій 3
**ID:** BC.003.003

**НАЗВА:** Повернути завдання розробнику через неякісне виконання

**УЧАСНИКИ:** Керівник групи, розробник

**ПЕРЕДУМОВИ:** Керівник групи отримав виконане розробником протестоване завдання

**РЕЗУЛЬТАТ:** Розробник має завдання для перероблення

**ВИКЛЮЧНІ СИТУАЦІЇ:** відсутні

**ОСНОВНИЙ СЦЕНАРІЙ:**
1.	Керівник групи переконався в неправильності виконання завдання;
2.	Керівник групи формує список зауважень та недоліків до роботи;
3.	Керівник групи повертає завдання до розробників зі списком зауважень та недоліків;
4.	Розробники отримують завдання для перероблення.
### Тестувальник
#### Сценарій 1
**ID:** BC.004.001

**НАЗВА:** Повернути завдання до розробника


**УЧАСНИКИ:** Тестувальник, розробник

**ПЕРЕДУМОВИ:** Розробник надіслав завдання до тестувальника

**РЕЗУЛЬТАТ:** Розробник має завдання для перероблення

**ВИКЛЮЧНІ СИТУАЦІЇ:**
•	EX.004.001: Помилок у роботі не знайдено.

**ОСНОВНИЙ СЦЕНАРІЙ:**
1.	Тестувальник тестує роботу розробника(можливо EX.004.001);
2.	Тестувальник формує список зауважень та недоліків до роботи;
3.	Тестувальник повертає завдання до розробника зі списком зауважень та недоліків;
4.	Розробник отримує завдання для перероблення.
#### Сценарій 2
**ID:** BC.004.002

**НАЗВА:** Відправити завдання до керівника групи

**УЧАСНИКИ:** Тестувальник, керівник групи

**ПЕРЕДУМОВИ:** Розробник надіслав завдання до тестувальника

**РЕЗУЛЬТАТ:** Керівник групи отримав виконане завдання розробника

**ВИКЛЮЧНІ СИТУАЦІЇ:**
•	EX.004.002: У роботі знайдена помилка(див BC.004.001).

**ОСНОВНИЙ СЦЕНАРІЙ:**
1.	Тестувальник тестує роботу розробника(можливо EX.004.001);
2.	Тестувальник відправляє завдання до керівника групи;
3.	Керівник групи отримав завдання.
### Розробник
#### Сценарій 1
**ID:** BC.005.001

**НАЗВА:** Перевірити список активних задач

**УЧАСНИКИ:** Розробник

**ПЕРЕДУМОВИ:** Розробник почав роботу

**РЕЗУЛЬТАТ:** Розробник знає свої завдання

**ВИКЛЮЧНІ СИТУАЦІЇ:** відсутні

**ОСНОВНИЙ СЦЕНАРІЙ:** Розробник дивиться у список своїх задач(що може бути не зовсім зручно)
#### Сценарій 2
**ID:** BC.005.002

**НАЗВА:** Відправити завдання до тестувальника

**УЧАСНИКИ:** Розробник, тестувальник

**ПЕРЕДУМОВИ:** Розробник виконав завдання

**РЕЗУЛЬТАТ:** Тестувальник отримав виконане завдання розробника для перевірки

**ВИКЛЮЧНІ СИТУАЦІЇ:** відсутні

**ОСНОВНИЙ СЦЕНАРІЙ:**
1.	Розробник переконується, що остаточно виконав завдання;
2.	Розробник відправляє завдання до тестувальника;
3.	Тестувальник отримав завдання.
### 4. Функціональність
#### 4.1. Інтерфейс розробника
Функціонування облікового запису розробника в системі має повною мірою задовільняти здійснення ділових процесів. **Для цього система має надавати наступні можливості:**

•	Переглядати поточні невиконані завдання;

•	Змінювати статус виконання власних завдань(тобто відправляти на рев'ю до тестувальників);

•	Мати доступ до засобів зв'язку з командою.
#### 4.2. Інтерфейс тестувальника
Тестувальник повинен взаємодіяти з розробниками та керівником групи. 
Система має дозволяти тестувальнику:

•	Переглядати завдання, які розробник відправив на рев'ю.

•	Змінювати статус завдань, що:

1. 	успішно пройшли рев'ю та відправляти їх до керівника групи,

2.	не пройшли рев'ю та відправляти їх назад до розробника;

•	Мати доступ до засобів зв'язку з командою.

#### 4.3. Інтерфейс керівника групи
Для керівника групи важливо мати можливість контролювати всі процеси взаємодії учасників групи. Тому для керівника групи система надає можливості інтерфейсів розробника та тестувальника +:

•	Переглядати всі завдання всіх учасників групи;

•	Додавати завдання для розробників шляхом конкретизації більш абстрактних завдань від менеджеру проєкту.

•	Аналізувати роботу розробників та тестувальників -- виявляти невідповідність розробленого фрагмента проєкту до вимог ТЗ замовника, виявляти більш продуктивні зв'язки розробник+тестувальник.

•	Допомагати розробникам та тестувальникам(мати можливість змінювати статуси їх завдань);

•	Переглядати завдання менеджера проєкту.

•	Змінювати статус завдання менеджера проєкту(тобто доповідати йому про готовність виконання завдання);

•	Мати доступ до засобів зв'язку з командою та менеджером проєкту;
#### 4.4. Інтерфейс менеджера проєкту
Менеджер проєкту повинен бути забезпечений інструментами для взаємодії із керівниками груп та замовником. Можливості:

•	Створювати нові завдання для керівників груп;

•	Мати доступ до засобів зв'язку з керівниками груп та замовником;

•	Демонструвати замовнику розроблений продукт(або його частину);

#### 4.5. Інтерфейс замовника
Існування інтерфейсу замовника в системі пов'язано з його бажанням контролювати та бачити статус розробки проєкту, а також з необхідністю постійно коректувати вектор розробки, що обумовлено agile-орієнтованістю системи. Можливості:

•	Мати доступ до засобів зв'язку з менеджером проєкту;

•	Відстежувати прогрес розробки;
### 5. Практичність
#### 5.1. User-friendly
Система буде досить доброзичливою в плані інтерфейсу. В якості елементів UI будуть використані стандартні компоненти, взаємодія з якими не повинна викликати труднощі у користувачів ПК. Меню та сторінки системи будуть логічно побудованими.
#### 5.2. Довідкова інформація
Система буде забезпечена короткою довідковою інформацією. Інструкції з інсталювання будуть викладені на офіційній сторінці проєкту на GitHub.
### 6. Надійність
#### 6.1. Збої
Завдяки доволі простим алгоритмам, збої системи траплятимуться зовсім рідко та носитимуть легкий характер. Більшість збоїв будуть відбуватися через проблеми серверу(наприклад, закінчилося місце на диску, розрив інтернет з'єднання). У результаті збою дані не будуть втрачені(за винятком щойно введених в браузері користувачем даних, що не були відправлені на сервер). З деякою періодичністю(в залежності від об'єму даних) буде відбуватися резервне копіювання.
#### 6.2. Доступність системи
Система повинна бути доступна 24 години на добу, або постійно. Оновлення ПЗ системи буде відбуватися з нульовим downtime'ом.




### 7. Експлуатаційна придатність
#### 7.1. Розширюваність
**Project4** має бути здатною до подальшої підтримки після закінчення розробки, щоб мати змогу додавати нові функції та покращувати старі.
#### 7.2. Сумісність
**Project4** буде представлена у вигляді веб-сайту і доступна в браузері на будь-якому пристрої.
#### 7.3. Локалізація
**Project4** підлягатиме локалізації. Даний продукт буде підтримувати три мови: українську, російську та англійську.

